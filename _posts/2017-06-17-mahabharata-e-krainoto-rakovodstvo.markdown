---
title: 'Кришна Дхарма: “Махабхарата”  е крайното ръководство за самоусъвършенстване'
date: 2017-06-17 21:42:00 +03:00
hero:
  image: "/uploads/DSC02196.JPG"
  description: Снимка от залата по време на представянето на книгата Махабхарата в
    Пловдив.
excerpt: "„Това е книга предназначена за лична трaнсформация. Можем да я наречем „Крайното
  ръководство за самоусъвършенстване“, защото тя ни помага да разберем нашия истински
  потенциал, кои сме действително ние.“, Кришна Дхарма на представянето на книгата
  си в Пловдив."
---

На 17 юни 2017 г. в Пловдивски културен институт се състоя премиерата на книгата “Махабхарата” разказана от Кришна Дхарма пред пловдивската публика

Книгата бе представена от автора й: Кришна Дхарма, от представителя на издателство “Vita Rama”: Младен Балабанов и от актьорите: Фахрадин Фахрадинов и Стоян Борисов.

Авторът на книгата, английският писател Кришна Дхарма, разказа пред пловдивската публика как личните му търсения са го срещнали с “Махабхарата”, как стига до идеята да преразкаже великият санскритски епос и какво е “Махабхарата”:

„На едно ниво “Махабхарата” представлява изключително увлекателна история, в която има всичко: любов, конфликт, интрига. Има две царски фамилии, които си съперничат за властта. Тези две фамилии се различават по това, че едните са благочестиви и добродетелни, а другите са завистливи и злонамерени. И това е едната, външната страна на историята: сблъсъкът между тези фамилии, но всъщност той представлява сблъсъкът вътре в нас: между доброто и злото.

“Махабхарата” казва: където има добродетел има и успех. И това се случва на външно ниво: благочестивите и благородни Пандави спечелват, докато завистливите Каурави губят. Защо е така? “Махабхарата” обяснява, че ние се намираме в една сложна система от универсални закони, които не можем да преодолеем, дори и да искаме. Ако ние успеем да действаме в унисон с тези принципи, тогава ще постигнем успех. Ние можем да опитваме да постигнем целите си по най-различни начини, но ако не сме в унисон с тези най-универсални принципи и вселенски закони, няма да успеем. И това правят Кауравите. Те единствено се опитвали да постигнат егоистичните си цели на всяка цена, без да се съобразяват с тези вселенски закони. От друга страна, Пандавите имали божествени качества. Били са добродетелни и умиротворени. Не са желаели нищо за себе си. И в крайна сметка те спечелват всичко. Защо? Защото както “Махабхарата” казва: ако овладеете себе си, ще можете да победите света. И това е всъщност дефиницията за добродетел, успех, победа. Победата е тогава, когато ние победим себе си, овладеем себе си. В “Бхагавад Гита” се казва, че няма други врагове освен нашия собствен необуздан ум. За този, който е овладял ума си всяка една ситуация не го обезпокоява и той е щастлив. Да победим света означава да победим нашите желания да експлоатираме и да се наслаждаваме на света, и да се свържем с нашия аз и с Върховния Аз, които се намират вътре в нас. Това са ученията на “Махабхарата”, които са поднесени по начин, по който ние да ги разберем, четейки историята.”

Вижте какво още каза Кришна Дхарма пред пловивската публика:

<iframe src="https://www.facebook.com/plugins/video.php?href=https%3A%2F%2Fwww.facebook.com%2FMahabharata.bg%2Fvideos%2F1738102026488416%2F&show_text=0&width=560" width="100%" height="450" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>