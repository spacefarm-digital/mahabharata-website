---
title: Интервю на Кришна Дхарма за Mahabharata.bg – Част 1
date: 2017-12-05 13:38:00 +02:00
hero:
  image: "/uploads/DSC02175.JPG"
  description: Кришна Дхарма с Жана Караиванова
excerpt: 'Кришна Дхарма: “Ние се намираме в матрица от вселенски принципи и закони,
  които ни ръководят и контролират. “Махабхарата” ни показва това по-висше измерение
  на света, в който живеем.”'
---

**Mahabharata.bg:** Какво е “Махабхарата”?

**Кришна Дхарма:** В Индия **“Махабхарата” e наричана петата Веда.** 
Ведите са огромно по обем знание записано на санскрит, което е събрано в четири основни книги. Тъй като “Махабхарата” е текст изпълнен с дълбока, проникновена мъдрост, той е наричан петата Веда. “Махабхарата” съчетава история със свещен текст. 

**Mahabharata.bg:** Принадлежи ли “Махабхарата” на определено място, религия или култура?

**Кришна Дхарма:**  Не, в никакъв случай. **“Махабхарата” представя универсални принципи и мъдрост, които са приложими за всеки.** Tя дава знание за душата и връзката на душата с Върховния и в този контекст “Махабхарата” означава “Великата реалност” -  реалност, която е духовна, а там всички са равни, защото липсват временните материални обозначения: “Аз съм българин, англичанин, индиец…”. Всички ние сме духовни същества и сме еднакви. И “Махабхарата” разглежда тази реалност.

**Mahabharata.bg:** Това означава, че тя е универсална?

**Кришна Дхарма:** Да, тя е универсална. Тя е за всеки.

**Mahabharata.bg:** Какво според вас е основното послание на “Махабхарата”? 

**Кришна Дхарма:** “Махабхарата” ни разказва за наследниците на династията Бхарата: Пандавите и Кауравите, и тяхната битка за царството. Пандавите са благочестиви и праведни, а Кауравите – не. Чрез главните герои в епоса е  представен резултатът от праведните и неправедните действия. **Ние се намираме в матрица от вселенски принципи и закони, които ни ръководят и контролират. “Махабхарата” ни показва това по-висше измерение на света, в който живеем.** От нея ние разбираме, че нашите действия водят до последици, който не можем да превъзмогнем. Единственото, което владеем са нашите действия. Когато разберем вселенските закони и принципи и извършваме дейностите си съгласно тях, ще можем да получим и желания от нас резултат – щастие, успех, освобождение. Това е посланието на “Махабахарата”. 

**Там където има добродетел, там ще има успех. “Махабхарата” ни вдъхновява да достигнем по-висши добродетели, по-висш морал**,  живот основан на истината, който ще ни даде спокойствие, умиротвореност и щастие. Това  е основното послание – опитвайте се да водите одухотворен живот.

**Mahabharata.bg:** Какво означава думата “успех”, според “Махабхарата”?

**Кришна Дхарма:** В наши дни за успех се счита да постигнеш нещо голямо, да имаш повече или да си много богат. **Но дефиницията за успех, която “Махабхарата” дава е различна. Успех означава удовлетвореност, щастие, благодарност, за това което имаме.** Разбирането, че има нещо повече от удоволствията, който ни заобикалят. Ние сме вечни, духовни същества, които имат вечна връзка с Върховното същество и ние трябва да разберем и пробудим тази връзка. Това е всъщност значимостта на “Махабхарата”.

**Mahabharata.bg:** “Махабахарата” е един от малкото текстове в световната литература, които хилядолетия наред продължават да вълнуват слушатели, читатели, писатели и изследователи. Каква е причината за това?

**Кришна Дхарма:** “Махабахарата” е на 5 000 години и дори и сега тя се чете ежедневно от милиони хора и все повече хора се запознават с нея. А защо е така? Това е добър въпрос. **Повечето книги са актуални няколко години. Докато “Махабхарата” продължава да е актуална вече хиляди години. Моето обяснение за това е, че тя ни представя една по-дълбока реалност.** Тя е не просто текст, в който присъстват добре познатите и харесвани теми: любов, интриги, романс и т.н. В нея  присъства духовно измерение, което докосва душата ни. Това е причината за нейния успех и непреходност. 

**Mahabharata.bg:** Това ли според вас е и причината за постоянно нарастващия интерес към “Махабхарата” в последните години? 

**Кришна Дхарма:** **Темите в “Махабахарата” са вечни и хората осъзнават това, а нейната дълбочина и проникновеност привличат вниманието и интереса им.** През последните години има и силно нарастващ интерес към ведическата философия, практиката на йога и медитация, както и други свързани теми.
