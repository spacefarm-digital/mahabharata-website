---
title: Интервю на Кришна Дхарма за Mahabharata.bg – Част 2
date: 2017-12-08 20:10:00 +02:00
hero:
  image: "/uploads/DSC02070-001.JPG"
  description: Кришна Дхарма в парк
excerpt: 'Кришна Дхарма: “Махабхарата” е текст, който е предназначен да ни извиси.
  За мен “Махабхарата” не е роман или история, а книга за лична трансформация. '
---

**Mahabharata.bg:**  Кога прочетохте за първи път “Махабхарата” и какъв беше ефектът и върху вас?

**Кришна Дхарма:** Прочетох “Бхагавад Гита”, когато бях малко над двайсет години, без да знам, че е част от “Махабхарата”. Харесах я много и скоро след това разбрах, че тя е само една глава от по-голямо произведение. Тогава в мен се породи силното желание да прочета “Махабахарата”. Успях да намеря преводи на различни части от нея и след известно време се сдобих и с пълно копие на епоса, който е 10 пъти по-голям от моя преразказ, а той е едва 1 000 страници. Влюбих се в “Махабхарата” веднага след като я прочетох.

**Mahabharata.bg:** Прочели сте целия епос?

**Кришна Дхарма: **(смее се) Да. Много пъти. Толкова много го харесвам.
Mahabharata.bg: Как го постигнахте? Това все пак изисква време и усилия.
Кришна Дхарма: Да… (смее се) За щастие тогава нямаше социални медии, които да разсейват. Тогава просто четяхме книги. Това беше моето поколение. Аз все още харесвам да чета и предпочитам да чета книги. Освен това винаги съм имал интерес към древната литература и гръцката класика. За мен те са привличащи и вдъхновяващи.

**Mahabharata.bg:** Как избрахте какво точно да включите във вашия преразказ на “Махабхарата”?

**Кришна Дхарма:** Самата “Махабхарата” съдържа много съпътстващи истории, които не са директно свързани с централния сюжет. Направих подбор и оставих основния сюжет, който е за петимата Пандави и технята съдба. Преразказа си започнах с времето малко преди те да се родят и включих моментите, които са директно свързани с Пандавите. Въпреки че избрах основният сюжет за преразказ, се получи доста обемна книга. Можех да напиша още, но може би ще го оставя за друг път. Все пак моята цел беше да предам основната история. 

**Mahabharata.bg:** Коя е вашата любима история от “Махабахарата”?
Кришна Дхарма: Има много  истории в “Махабхарата”, които харесвам, но има една, която харесвам особено - моментът, когато Кришна отива да преговаря за мир с Кауравите. Малко преди да започне войната, Кришна, който е един от главните герои и е считан за Божествена инкарнация, се опитва да постигне мир, като отива в двореца на Кауравите. Там той изговаря много вдъхновяващи напътствия. Този епизод е интригуващ за мен, поради думите на Кришна и отговорите на Кауравите. 

**Mahabharata.bg:** Има много и различни определения за “Махабахарата”: “шедьовър в областта на литературата и философията…”, “най-великият духовен епос..” и други. Какво е вашето определение за нея?

**Кришна Дхарма:** **Според мен, “Махабхарата” е текст, който е предназначен да ни извиси.** За мен “Махабхарата” не е роман или история, а **книга за лична трансформация**. На пазара в момента има много книги за себереализация, които разглеждат отделни аспекти. Но **“Махабахарата” е тази книга, която обхваща всичко, в пълен аспект. Затова аз бих я дефинирал като книгата за върховно, лично усъвършенстване.**

**Mahabharata.bg:**  Много изследователи, учени, критици, читатели на “Mахабахарата” споделят, че тя е променила живота им. Това случи ли се и с вас?

**Кришна Дхарма:** О, да, напълно. Със сигурност след като прочетох “Бхагавад Гита” при мен настъпи огромна трансформация и животът ми се промени драматично. А след като прочетох и “Махабхарата” се вдъхнових още повече, защото знанието на “Бхагавад Гита” е малко абстрактно, но то оживява в момента, в който се прочете “Махабахарата”. Виждаме как тези велики герои живеят и действат, следвайки мъдростта на “Бхагавад Гита”. За мен тези книги са пътеводител за цял живот. Всеки, който ги прочете внимателно ще може да усети тази трансформация.


