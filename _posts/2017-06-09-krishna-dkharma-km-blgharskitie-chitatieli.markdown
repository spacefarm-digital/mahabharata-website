---
title: Кришна Дхарма към българските читатели
date: 2017-06-09 22:02:00 +03:00
excerpt: В навечерието на излизането на книгата “Махабхарта” разказана от Кришна Дхарма
  на българския книжен пазар, авторът на книгата се обръща към своите български читатели
  с поздравителен адрес:![Author - KrishnaDharma.jpg](/uploads/Author%20-%20KrishnaDharma.jpg)
---

Щастлив съм, че моята книга “Махабхарата” беше избрана да представи на българската публика този велик древен епос.
Надявам се, че читателите ѝ ще изпитат същото удоволствие докато я четат, каквото аз изпитвах докато я писах. Всъщност това беше и причината, поради която написах книгата.

За първи път прочетох “Махабхарата” преди около 30 години и незабавно се влюбих в нея. Прекрасният език, изпълнен с обаятелни метафори и поетични сравнения, извисява ума и сърцето. Бях дълбоко впечатлен от живите описания на  благородното и добродетелно общество, което е процъфтявало в древни времена. След като я прочетох два-три пъти, аз почувствах, че трябва да я споделя с другите.

По това време всички налични преводи бяха написани или на архаичен английски език, или бяха съкратени издания, които според мен не представяха пълното величие на “Махабахарата”. Затова аз започнах да пиша драматизация на съвременен английски език, която да бъде достъпна за всеки и също така да е максимално придържаща се до оригиналния сюжет, взет от няколко превода на санскритския оригинал. Отне ми две години, за да завърша текста и въпреки че книгата не е малка със своите над 900 страници, тя е само кратко изложение на оригиналния епос от около 100 000 стиха. Аз представих основния сюжет, както и някои от главните съпътстващи разкази.

Въпреки че “Махабхарата” е написана като прекрасна и увлекателна история, тя всъщност е книга, пълна с морални и духовни наставления, предназначени за цялото човечество. Нейните учения са универсални и тя не трябва да бъде погрешно считана за книга свързана с Индия и Хиндуизма.

Тя съдържа великия духовен трактат “Бхагавад-гита”, който е предмет на ежедневно изучаване от милиони хора по света. Целта на “Бхагавад-гита”, а  всъщност и на “Махабахарата”, е да ни научи, чрез наставления и личния пример на своите добродетелни герои, как можем да превъзмогнем материалното страдание и да постигнем трансцедентално щастие. “Махабхарата” учи, че сме вечни духовни същества, които обитават временни материални тела и ни показва как да осъзнаем тази истина.

Надявам се, че книгата ще ви хареса и ще ви бъде от полза.
“Махабхарта” е едно просветляващо и радостно пътуване. Елате и се присъединете към него!

Благодаря ви!                           

Кришна Дхарма