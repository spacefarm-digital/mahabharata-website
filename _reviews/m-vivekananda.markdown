---
title: M Vivekananda
date: 2017-05-02 11:51:00 Z
source: Свами Вивекананда
---

В този епос е описана древната история на света.

Препоръчвам на тези, които не са прочели книгата да го направят.

Докато ви говоря за Махабхарата е просто невъзможно да ви представя всички възвишени и величествени характери на могъщи герои, описани от гения на Вяса. 

Вътрешните конфликти у богобоязливия немощен, стар и сляп Цар Дхритаращра, разкъсващи го между праведността и бащината обич; величественият характер на стареца Бхишма; благородната и добродетелна природа на Цар Юдхищхира, както и на останалите четирима братя Пандави, толкова устойчиви в своята преданост и вярност; несравнимия характер на Кришна, ненадминат в мъдростта си; и не по-малко възхитителните характери на жените – величествената Царица Гандхари, любящата майка Кунти, вечно-отдадената и изстрадала Драупади – тези и стотици други характери от този Епос, както и от Рамаяна, са били ценно наследство на целия индуски свят в последните няколко хиляди години. 

Те са формирали начина на мислене на индусите, техния морал и етически идеи. Рамаяна и Махабхарата са двете енциклопедии на древния арийски живот и мъдрост, които представят съвършенната цивилизация към която човечеството трябва да се стреми в бъдеще.